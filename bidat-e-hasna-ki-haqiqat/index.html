<!doctype html>
<html dir="rtl" lang="ar">
   <head>
      <meta charset="utf-8">
      <meta name="viewport" content="width=device-width, initial-scale=1">
      <title>بدعتِ حسنہ کی حقیقت</title>
      <meta name="description" content="A simple HTML5 Template for new projects.">
      <meta name="author" content="SitePoint">
      <meta property="og:title" content="بدعتِ حسنہ کی حقیقت">
      <meta property="og:type" content="website">
      <meta property="og:url" content="">
      <meta property="og:description" content="ببدعتِ حسنہ کی حقیقت ۔ ایک اصلاحی مضمون">
      <meta property="og:image" content="image.png">
      <link rel="icon" href="/favicon.ico">
      <link rel="icon" href="/favicon.svg" type="image/svg+xml">
      <link rel="apple-touch-icon" href="/apple-touch-icon.png">
      <link rel="stylesheet" href="css/styles.css">
      <link href='https://unpkg.com/mehr/mehr-font.css' rel='stylesheet'/>
   </head>
   <body>
   <div class="wrapper">
      <header>
      
      <h1>بدعتِ حسنہ کی حقیقت</h1>
      <span class="subtitle">قرانِ کریم اور احادیثِ مبارکہ کی روشنی میں</span>
   </header>
<p>تمام تر حمد و ثناء اللہ تعالیٰ کے لئے اور درود و سلام نبی محترم حضرت محمد مصطفیٰﷺ کےلئے۔</p>
<p>الحمدللہ! ہم مسلمان ہیں اور بطور مسلمان ہم سب کی ہمیشہ یہی خواہش ہوتی ہے کہ ہمارے ہر فعل اور عمل سے اللہ رب العزّت کی خوشنودی حاصل ہو اور ہماری زندگی حُبِ رسول ﷺ سے عبارت ہو۔ مسلمان چاہے کسی بھی طبقے سے تعلق رکھنے والا ہو اللہ کی خوشنودی کے حصول اور رسول اللہ ﷺ سے محبت کے معاملے میں اُس کے سو فی صد سچا اور کھرا ہونے میں کوئی شبہ نہیں کیا جا سکتا۔</p>
<p>تاہم ،"اللہ کی خوشنودی کیسے حاصل کی جائے؟" اور "رسولِ اکرم ﷺ سے محبت کا اظہار کیسے کیا جائے؟" ، ان دونوں معاملات کے تعیّن میں مختلف طبقات کے بیچ اختلاف پایا جاتا ہے۔ اور اس طرح کے معاملات میں اختلاف ہو جانا ایک عمومی بات ہے۔</p>
<p>ایسے ہی بہت سے اختلافی معاملات میں ایک انتہائی اہم معاملہ بدعات سے متعلق ہے اور بدعت کی تفہیم کے حوالے سے مسلمانوں کے کچھ طبقات میں اختلاف پایا جاتا ہے۔ احادیثِ رسول ﷺ کی رو سے بدعت سے مراد ثواب کے حصول کی نیت سے کوئی ایسا کام کرنا ہے جو دین کی اساس میں شامل نہ ہو۔ یعنی جس کا حکم قرآن و سنت میں موجود نہ ہو۔</p>
<p>اللہ کے رسول ﷺ کا فرمانِ عالیشان ہے۔</p>
<blockquote>
تم اللہ سے ڈرو، اور امیر ( سربراہ) کی بات سنو اور اس کی اطاعت کرو، گرچہ تمہارا امیر ایک حبشی غلام ہی کیوں نہ ہو، عنقریب تم لوگ میرے بعد سخت اختلاف دیکھو گے، تو تم میری اور میرے ہدایت یافتہ خلفاء راشدین کی سنت کو لازم پکڑنا، اس کو اپنے دانتوں سے مضبوطی سے تھامے رہنا، اور دین میں نئی باتوں (بدعتوں) سے اپنے آپ کو بچانا، اس لیے کہ ہر بدعت گمراہی ہے۔
<span class="hadith-ref">   سنن ابن ماجہ۔ حدیث نمبر 42 ،درجہ : صحیح</span>
</blockquote>
<p>اسی طرح سنن ابو داؤد کی ایک حدیثِ مبارکہ ہے:
   <blockquote>
  عرباض بن ساریہ رضی اللہ عنہ فرماتے ہیں۔ ایک دن ہمیں رسول اللہ ﷺنے نماز پڑھائی، پھر ہماری طرف متوجہ ہوئے اور ہمیں دل موہ لینے والی نصیحت کی جس سے آنکھیں اشک بار ہو گئیں، اور دل کانپ گئے، پھر ایک شخص نے عرض کیا: اللہ کے رسول! یہ تو کسی رخصت کرنے والے کی سی نصیحت ہے، تو آپ ہمیں کیا وصیت فرما رہے ہیں؟ آپ ﷺ نے فرمایا: میں تمہیں اللہ سے ڈرنے، امیر کی بات سننے اور اس کی اطاعت کرنے کی وصیت کرتا ہوں، خواہ وہ کوئی حبشی غلام ہی کیوں نہ ہو، اس لیے کہ جو میرے بعد تم میں سے زندہ رہے گا عنقریب وہ بہت سے اختلافات دیکھے گا، تو تم میری سنت اور ہدایت یافتہ خلفاء راشدین کے طریقہ کار کو لازم پکڑنا، تم اس سے چمٹ جانا، اور اسے دانتوں سے مضبوط پکڑ لینا، اور دین میں نکالی گئی نئی باتوں سے بچتے رہنا، اس لیے کہ ہر نئی بات بدعت ہے، اور ہر بدعت گمراہی ہے
  
<span class="hadith-ref">   سنن ابو داؤد۔ حدیث نمبر4607، درجہ: صحیح</span>

</blockquote>
<p>صحیح مسلم کی ایک حدیث ہے:</p>
   <blockquote>
   حضرت جابر بن عبد اللہ رضی اللہ تعالیٰ عنہ فرماتےہیں: رسول اللہ ﷺ جب خطبہ دیتے تو آپ کی آنکھیں سرخ ہو جا تیں ، آواز بلند ہو جا تی اور جلال کی کیفیت طاری ہو جا تی تھی حتیٰ کہ ایسا لگتا جیسے آپ کسی لشکر سے ڈرا رہے ہیں فر ما رہے ہیں کہ وہ (لشکر) صبح یا شام (تک) تمھیں آلے گا اور فر ما تے ، میں اور قیامت اس طرح بھیجے گئے ہیں اور آپ اپنی انگشت شہادت اور درمیانی انگلی کو ملا کر دکھاتے اور فر ما تے۔ (حمد و صلاۃ) کے بعد بلا شبہ بہترین حدیث (کلام) اللہ کی کتاب ہے اور زندگی کا بہترین طریقہ محمد ﷺ کا طریقہ زندگی ہے اور (دین میں) بد ترین کام وہ ہیں جو خود نکا لے گئے ہوں اور ہر نیا نکالا ہوا کام گمراہی ہے پھر فر ما تے : میں ہر مو من کے ساتھ خود اس کی نسبت زیادہ محبت اور شفقت رکھنے والا ہوں۔ جو کو ئی (مومن اپنے بعد) مال چھوڑ گیا تو وہ اس کے اہل و عیال (وارثوں) کا ہے اور جو مومن قرض یا بے سہارا اہل و عیال چھوڑ گیا تو (اس قرض کو) میری طرف لو ٹا یا جا ئے (اور اس کے کنبے کی پرورش) میرے ذمے ہے 
   <span class="hadith-ref">صحیح مسلم۔ حدیث نمبر 2005، درجہ: صحیح</span>
</blockquote>
  
<p>اسی مفہوم کی اور بہت سی احادیث ، مجموعہِ احادیث میں موجود ہیں۔ اور چونکہ محمد رسول اللہ ﷺ کی احادیثِ صحیحہ کی حُجت کو تمام طبقات بخوبی سمجھتے ہیں اس لئے بدعات کے خلافِ شرع ہونے میں کسی کو بھی انکار نہیں ہے۔</p>
<p>البتہ کچھ طبقات نے بدعات کو دو حصوں یعنی اچھی بدعت (بدعتِ حسنہ یا بدعتِ محمودہ) اور بُری بدعت (بدعتِ سیئہ) میں تقسیم کر لیا ہے اور اُن کے مطابق اسلام میں اچھی بدعات یعنی بدعاتِ حسنہ جائز ہیں۔ اور بری بدعات جیسا کہ نام سے ہی ظاہر ہے، جائز نہیں ہیں۔ سو دراصل بنیادی اختلاف بدعات کی اس تقسیم و تفہیم پر ہے۔</p>
<p>چونکہ بدعتِ سیّہ کو تو کوئی بھی جائز نہیں سمجھتا ، لہٰذاس تحریر میں ہم بدعتِ حسنہ اور اُس کے ذیل میں دیئے جانے والے دلائل پر بات کر یں گے۔ تاکہ بدعتِ حسنہ کی حقیقت کو سمجھا جا سکے۔
   
   
   <H2>بدعتِ حسنہ کی حقیقت:</H2>
<p>بدعتِ حسنہ کی حقیقت پر بات کرنے سے پہلے اِس بات کی طرف نشاندہی ضروری ہے کہ اوپر درج کی گئی تمام تر احادیثِ مبارکہ میں اللہ کے رسول ﷺ نے "کُل" کا لفظ استعمال کیا ہے اور کہا ہے کہ "ہر" بدعت گمراہی ہے۔ دیکھا جائے تو اِسی ایک بات سے بدعات کو مختلف اقسام میں بانٹنے کا عمل عبث معلوم ہوتا ہے۔ تاہم سمجھنے کے لئے ہم بدعتِ حسنہ کے حق میں دئیے گئے مختلف دلائل پر بات کرتے ہیں۔</p>
 
   
<h3>   پہلی دلیل</h3>
 <p>
   بدعتِ حسنہ کو ثابت کرنے کے لئے اس کے بعض قائلین صحیح مسلم کی درج ذیل حدیث کا حوالہ دیتے ہیں۔
</p>  
   <blockquote>
   محمد بن جعفر نے کہا : ہمیں شعبہ نے عون بن ابی جحیفہ سے حدیث بیان کی ، انھوں نے منذر بن جریر سے اور انھوں نے اپنے والد سے روایت کی ، انھوں نے کہا: ہم دن کے ابتدا ئی حصے میں رسول اللہﷺکی خدمت میں حا ضر تھے کہ آپ کے پا س کچھ لو گ ننگے پاؤں ننگے بدن سوراخ کرکے اون کی دھا ری دار چادریں یا عبائیں گلے میں ڈا لے اور تلواریں لٹکائے ہو ئے آئے ان میں سے اکثر بلکہ سب کے سب مضر قبیلے سے تھے ان کی فاقہ زدگی کو دیکھ کر رسول اللہﷺکا رخِ انور غمزدہ ہو گیا آپ اندر تشریف لے گئے پھر باہر نکلے تو بلال رضی اللہ تعالیٰ عنہ کو حکم دیا انھوں نے اذان دی اور اقامت کہی آپ نے نماز ادا کی ، پھر خطبہ دیا اور فرما یا : اے لوگو !"اپنے رب سے ڈرو جس نے تمھیں ایک جا ن سے پیدا کیا۔۔۔" آیت کے آخر تک "بے شک اللہ تم پر نگرا ن ہے" اور وہ آیت جو سورہ حشر میں ہے:"اللہ سے ڈرو اور ہر جا ن دیکھے کہ اس نے کل کے لیے آگے کیا بھیجا ہے۔" (پھر فر ما یا) آدمی پر لازم ہے کہ وہ اپنے دینا ر سے،اپنے درہم سے، اپنے کپڑے سے، اپنی گندم کے ایک صاع سے، اپنی کھجور کے ایک صاع سے ، حتیٰ کہ آپ نے فر ما یا: چاہے کھجور کے ایک ٹکڑے کے ذریعے سے صدقہ کرے (جریرنے) کہا : تو انصار میں سے ایک آدمی ایک تھیلی لایا اس کی ہتھیلی اس (کو اٹھا نے) سے عاجز آنے لگی تھی بلکہ عا جز آگئی تھی۔ پھر لو گ ایک دوسرے کے پیچھے آنے لگے یہاں تک کہ میں نے کھا نے اور کپڑوں کے دو ڈھیر دیکھے حتیٰ کہ میں نے رسول اللہﷺکا چہرہ مبارک دیکھا وہ اس طرح دمک رہا تھا جیسے اس پر سونا چڑھا ہوا ہو۔ پھر رسول اللہ ﷺ نے فر ما یا جس نے اسلا م میں کوئی اچھا طریقہ رائج کیا تو اس کے لیے اس کا (اپنا بھی) اجر ہے اور ان کے جیسا اجر بھی جنھوں نے اس کے بعد اس (طریقے) پر عمل کیا اس کے بغیر کہ ان کے اجر میں کو ئی کمی ہو اور جس نے اسلا م میں کسی بُرے طریقے کی ابتدا کی اس کا بو جھ اُسی پر ہے اور ان کا بو جھ بھی جنھوں نے اُس کے بعد اس پر عمل کیا اس کے بغیر کہ ان کے بو جھ میں کو ئی کمی ہو۔
   
   <span class="hadith-ref">صحیح مسلم۔ حدیث نمبر 2351، درجہ: صحیح </span>
</blockquote>


<p>دیکھا جائے تو اس حدیث سے استدلال کرتے ہوئے بدعات میں اچھے اور بُرے کی تفریق کرنا ہرگز درست نہیں ہے۔ آئیے سمجھتے ہیں کیسے؟</p>
<ul>
   <li>اس حدیث میں ایک انصاری صحابی نے مجمعے میں صدقہ دینے میں پہل کی۔ جس کو دیکھ کر رسول اللہ ﷺ نے فرمایا جس نے اسلام میں کوئی اچھا طریقہ رائج کیا تو اُس کے لئے اپنا اجر بھی ہے اور اُن لوگوں کے برابر اجر بھی ملے گا کہ جو اُس کے عمل کو دیکھ کر اس کام کی طرف راغب ہوئے۔</li>
   <li>اگر ہم غور کریں تو پتہ چلتا ہے کہ صدقہ دینا دینِ اسلام میں کوئی نیا عمل نہیں تھا بلکہ صدقہ کی تلقین قرآن و احادیث میں جگہ جگہ ملتی ہے۔ یعنی صدقہ کرنا قرآن و احادیث کی روشنی میں ایک مسنون عمل ہے۔ تاہم اِس مقام پر اِس مسنون طریقے پر عمل میں پہل کرنے والے کے لئے ثواب کی بشارت دی گئی ہے۔</li>
   <li>اس سے یہ بھی پتہ چلتا ہے کہ ہم اس حدیث سے ایسے عمل پر استدلال تو کر سکتے ہیں کہ جو پہلے سے قرآن و صحیح احادیث سے ثابت ہو لیکن کسی ایسے عمل پر یہ حدیث منطبق نہیں ہو سکتی جس کا ذکر پہلے کہیں قرآن و سنت میں ملتا ہی نہ ہو۔ یہ ذہن میں رہے کہ رسول اللہ ﷺ ہمیں بارہا بدعات سے بچنے کی تاکید کر چکے ہیں۔</li>
   <li>سب سے اہم بات یہ ہے کہ اُس وقت رسول اللہ ﷺ موجود تھے اس لئے اُس وقت کسی بات کے صحیح یا غلط ہونے کی نشاندہی کے لئے رسول اللہ ﷺ کی موجود گی ہی کافی تھی۔ بلکہ یہاں تو جو کچھ ہوا وہ آپ ﷺ کے حکم کے مطابق ہوا۔ ایسے میں کوئی شخص اس موقع پر دیے گئے صدقے کو بدعت یا بدعتِ حسنہ کس طرح قرار دے سکتا ہے۔</li>
   <li>دیکھا جائے تو یہ حدیث بدعت کے حق میں نہیں بلکہ خلاف ہی جاتی ہے۔ جیسا کہ رسول اللہ ﷺ نے فرمایا کہ جس نے اسلا م میں کوئی اچھا طریقہ رائج کیا (اس معاملے میں صحابہ کرام نے فرمانِ نبی ﷺ پر عمل کرتے ہوئے اپنا مال صدقہ کیا) تو اس کے لیے اس کا اپنا بھی اجر ہے اور ان کے جیسا اجر بھی جنھوں نے اس کے بعد اس (طریقے) پر عمل کیا۔ اور جس نے اسلا م میں کسی بُرے طریقے کی ابتدا کی (اسی قیاس پر ہم یہ سمجھ سکتے ہیں کہ فرمانِ نبیﷺ کی خلاف ورزی سے برا کیا طریقہ ہو سکتا ہے اور اسلام میں نئی نئی باتیں نکالنا دراصل فرمانِ نبیﷺ کی خلاف ورزی ہی ہے) اس کا بو جھ اُسی پر ہے اور ان کا بو جھ بھی جنھوں نے اُس کے بعد اس پر عمل کیا اس کے بغیر کہ ان کے بو جھ میں کو ئی کمی ہو۔</li>
   <li>یعنی اس حدیث کی رو سے جس چیز کا حکم ہمیں رسول اللہ ﷺ نے دیا اس پر عمل درآمد میں پہل کرنا باعثِ خیرو برکت ہے اور جس چیز سے ہمیں رسول اللہ ﷺ نے روکا، اُسے نظر انداز کرتے ہوئے طرح طرح کی بدعتیں ایجاد کرنا دین میں برا طریقہ ایجاد کرنا ہے اور اس میں پہل کرنا باعثِ گناہ ِ جاریہ ہے۔</li>
   <li>بالفرض اگر ہم اس حدیث سے بدعتِ حسنہ کے شرعاً صحیح ہونے کی دلیل لے بھی لیں تو بھی اس سے بدعات کے شرعاً ناجائز ہونے کی تمام تر احادیث کالعدم نہیں ہوتیں اور وہ اپنی جگہ برقرار رہتی ہیں ، جن میں صراحتاً اس بات کا اعلان کیا گیا ہے کہ دین میں ثواب کی نیت سے کیا جانے والا ہر نیا عمل (جس کا حکم قرآن و سنت سے ثابت نہ ہو) باطل ہے اور اُس کا کرنا شرعاً ناجائز ہے۔</li>
   </ul>

<h3>دوسری دلیل</h3>
<p>بخاری شریف میں موجودد درج ذیل حدیث کو بھی لوگ بدعتِ حسنہ کی دلیل کے طور پر پیش کرتے ہیں۔</p>
   <blockquote>
   میں عمر بن خطاب رضی اللہ عنہ کے ساتھ رمضان کی ایک رات کو مسجد میں گیا۔ سب لوگ متفرق اور منتشر تھے ، کوئی اکیلا نماز پڑھ رہا تھا ، اور کچھ کسی کے پیچھے کھڑے ہوئے تھے۔ اس پر عمر رضی اللہ عنہ نے فرمایا ، میرا خیال ہے کہ اگر میں تمام لوگوں کو ایک قاری کے پیچھے جمع کر دوں تو زیادہ اچھا ہو گا ، چنانچہ آپ نے یہی ٹھان کر ابی ابن کعب رضی اللہ عنہ کو ان کا امام بنا دیا۔ پھر ایک رات جو میں ان کے ساتھ نکلا تو دیکھا کہ لوگ اپنے امام کے پیچھے نماز (تراویح) پڑھ رہے ہیں۔ حضرت عمر رضی اللہ عنہ نے فرمایا ، یہ نیا طریقہ بہتر اور مناسب ہے اور (رات کا) وہ حصہ جس میں یہ لوگ سو جاتے ہیں اس حصہ سے بہتر اور افضل ہے جس میں یہ نماز پڑھتے ہیں۔ آپ کی مراد رات کے آخری حصہ (کی فضیلت) سے تھی۔ کیونکہ لوگ یہ نماز رات کے شروع ہی میں پڑھ لیتے تھے۔
   
   <span class="hadith-ref">صحیح بخاری۔ حدیث نمبر 2010، درجہ: صحیح</span>
  </blockquote>
<p>اس حدیث میں اس بات کا ذکر ہے کہ رمضان کی ایک رات جب حضرت عمرفاروق رضی اللہ تعالیٰ عنہ نے دیکھا کہ کچھ لوگ تنہا نمازِ تراویح پڑھ رہے ہیں اور کچھ لوگ کسی امام کے پیچھے نماز ِ تراویح پڑھ رہے ہیں تو آپ رضی اللہ تعالیٰ عنہ نے سب کو ایک قاری کے پیچھے جمع کر دیا۔ پھر ایک رات جب آپ نے دیکھا کہ سب لوگ آپ کے حکم کے مطابق ایک امام کے پیچھے نماز (تراویح) پڑھ رہے ہیں ، تو آپ کو بہت اچھا لگا اور آپ رضی اللہ تعالی عنہ نے فرمایا : نِعْمَ الْبِدْعَةُ هَذِهِ۔ یعنی یہ نیا طریقہ بہترہے اور مناسب ہے۔ اب چونکہ عمرِ فاروق رضی اللہ تعالی عنہ نے "بدعت" کا لفظ استعمال کیا تو اسے بعض طبقات نے بدعتِ حسنہ کی دلیل سمجھا۔ حالانکہ اگر اس معاملے کو بنظرِ غائر دیکھا جائے تو اس میں بھی بدعت والی کوئی بات نہیں ہے۔ آئیے دیکھتے ہیں۔</p>

<ul>
   <li>احادیثِ مبارکہ میں بیان کی گئی بدعت کی تعریف کے بر خلاف اس معاملے میں کوئی نیا کام نہیں کیا گیا، نہ ہی کوئی ایسی عبادت ایجاد کی گئی کہ جس پر رسول اکرم ﷺ کا حکم یا عمل موجود نہ ہو۔ بلکہ اس میں تو تراویح کی نماز جماعت سے پڑھی گئی جس کی تعریف حضرت عمرِ فاروق رضی اللہ تعالیٰ نے کی۔ سو نہ تو تراویح کی نماز خلافِ سنت ہے اور نہ ہی تراویح کی جماعت خلافِ سنت ہے۔ بلکہ رسولِ اکرم ﷺ نے فرمایا کہ جو کوئی رمضان میں (راتوں کو) ایمان رکھ کر اور ثواب کے لیے عبادت کرے اس کے اگلے گناہ بخش دئیے جاتے ہیں۔ (صحیح بخاری۔ حدیث نمبر 37)</li>
   <li>باجماعت نمازِ تراویح بھی خلافِ شرع نہیں ہے بلکہ رسول اللہ ﷺ نے خود تین روز تک نمازِ تراویح باجماعت پڑھائی ۔ تاہم چوتھے روز آپ ﷺ نے اس اندیشے کے باعث نمازِ تراویح با جماعت نہیں پڑھائی کہ کہیں یہ نماز مسلمانوں پر فرض نہ کر دی جائے ، پھر اُن سے اس کی ادائیگی نہ ہو پائے ۔ دیکھیے درج ذیل حدیثِ مبارکہ:</li>
   
   <blockquote>رسول اللہ ﷺ نے رات کے وقت اٹھ کر مسجد میں نماز پڑھی اور چند صحابہ بھی آپ کی اقتداء میں نماز پڑھنے کھڑے ہو گئے ۔ صبح کو ان صحابہ (رضوان اللہ علیہم) نے دوسرے لوگوں سے اس کا ذکر کیا چنانچہ ( دوسرے دن) اس سے بھی زیادہ جمع ہو گئے اور آپ ﷺکے پیچھے نماز پڑھی۔ دوسری صبح کو اس کا چرچا اور زیادہ ہوا پھر کیا تھا تیسری رات بڑی تعداد میں لوگ جمع ہو گئے اور جب رسول اللہ ﷺ اٹھے تو صحابہ رضی اللہ عنہم نے آپ کے پیچھے نماز شروع کر دی ۔ چوتھی رات جو آئی تو مسجد میں نمازیوں کی کثرت سے تل رکھنے کی بھی جگہ نہیں تھی ۔ لیکن آج رات نبی کریم ﷺ نے یہ نماز نہ پڑھائی اور فجر کی نماز کے بعد لوگوں سے فرمایا ، پہلے آپ نے کلمہ شہادت پڑھا پھر فرمایا ۔ امابعد ! مجھے تمہاری اس حاضری سے کوئی ڈر نہیں لیکن میں اس بات سے ڈرا کہ کہیں یہ نماز تم پر فرض نہ کر دی جائے، پھر تم سے یہ ادا نہ ہو سکے ۔
      <span class="hadith-ref">صحیح بخاری۔ حدیث نمبر 924، درجہ: صحیح</span>
   
   </blockquote>
   
   <li>یعنی جنابِ عمرِ فاروق رضی اللہ تعالیٰ عنہ نے نمازِ تراویح کی باجماعت نماز کا اہتمام کرکے کوئی نیا کام کیا نہ کسی بدعت کا آغاز کیا بلکہ آپ رضی اللہ تعالیٰ عنہ نے رسول ِ اکرم ﷺ کی سنت کو تازہ کیا چونکہ اب مسلمانوں پر نمازِ تراویح کی فرضیت کا اندیشہ موجود نہیں رہا تھا، اس لئے باجماعت نماز پڑھنے میں کوئی مضائقہ نہیں تھا۔ سو عمرِ فاروق رضی اللہ تعالیٰ عنہ کے اس عمل کو ہم کسی بھی طرح بدعت یا بدعتِ حسنہ نہیں کہہ سکتے۔</li>
   <li>اب اس کے بعد سوال یہ پیدا ہوتا ہے کہ حضرت عمرِ فاروق رضی اللہ تعالیٰ عنہ نے جو بدعت کا لفظ استعمال کیا تو اُس کا کیا مطلب لیا جائے۔</li>
   <li>دراصل بات یہ ہے کہ بدعت کے لغوی معنی کسی نئی بات کے ہیں اور چونکہ دورِ عمرِ فاروق میں تراویح کی باجماعت نماز ایک نئی بات تھی تو ہم یہ سمجھ سکتے ہیں کہ آپ نے اس کے لئے بدعت کا لفظ عمومی طور پر استعمال کر لیا اور آپ رضی اللہ تعالیٰ عنہ نے لفظ بدعت کو اصطلاحی یا شرعی معنوں میں ہرگز استعمال نہیں کیا۔</li>
   <li>بلاشبہ ہم اس بات کا تصور بھی نہیں کر سکتے کہ بدعات کو اپنانے کےخلاف رسول اکرم ﷺ کی صریح تنبیہات کے باوجود خلیفہء راشد عمرِ فاروق رضی اللہ تعالیٰ عنہ بدعات (یعنی دین میں نئی نئی باتیں نکالنے کو) کسی بھی طور درست سمجھتے ہوں گے۔</li>
   <li>بالفرض مان بھی لیا جائے کہ لفظ بدعت سے حضرت عمرِ فاروق رضی اللہ تعالیٰ عنہ کی مراد بدعتِ حسنہ تھی:<br>تب بھی اس کا اطلاق انہی باتوں پر ہو سکتا ہے جو رسول اللہ ﷺ سے ثابت ہوں۔ یعنی آپ اس بات کی آڑ میں کوئی ایسی بات دین میں شامل نہیں کر سکتے جس کا ثبوت رسول اکرم ﷺ سے نہ ملتا ہو (کیونکہ عمرِ فاروق رضی اللہ عالیٰ عنہ نے ایسا ہی کیا۔ یعنی ایک نبوی سُنت کو تازہ کیا)۔ اور نہ ہی اس بات کو مان لینے سے بدعات کی ممانعت پر مبنی تمام تر صحیح احادیث کالعدم ہو سکتیں ہیں اور اُن کی مسلمہ اہمیت اپنی جگہ موجود ہے۔</li>
   <li>بافرضِ محال اگر ہم یہ تصور کریں کہ یہ دین میں ایک نئی بات تھی تب بھی اس کو جواز بناکر آج کے دور کے علماء یا فقہاء کسی بدعت کو رواج ہرگز نہیں دے سکتے کہ آج کے علماء کسی بھی اعتبار سے خلیفہء راشد عمرِ فاروق رضی اللہ تعالیٰ عنہ کی برابری نہیں کر سکتے جبکہ خلفائے راشدین کی پیروی کا حکم تو ہمیں رسول اللہ ﷺ نے خود دیا ہے۔ تاہم خلفائے راشدین کے علاوہ کسی اور اُمتی کو اس بات کا اختیار ہرگز نہیں دیا گیا کہ اُمت کے لوگ اس طرح کے معاملات میں اُ س کی اطاعت کریں۔ پھر اگر کسی بات پر مسلمانوں میں اختلاف ہو جائے تو قرآن کے حکم کے مطابق اس اختلاف کو اللہ اور رسول اللہ ﷺ کی طرف موڑ دینے کا حکم ہے ۔ یعنی اختلاف کی صورت میں قرآن و سنت کے دو بنیادی مصادر سے رجوع کیا جانا چاہیے۔</li>
   </ul>






<h3>تیسری دلیل</h3>
<p>کچھ لوگ بدعت کے خلاف تنبیہ سُن کر عقلی دلیل دیتے ہوئے کہتے ہیں کہ اگر بدعت ایسی ہی بری چیز ہے تو پھر آپ نئے زمانے کی نئی نئی ایجادات سے کیوں استفادہ کرتے ہیں؟ آپ گاڑی کیوں استعمال کرتے ہیں؟ اونٹوں اور گدھوں پر سفر کریں۔ ہوائی جہاز کا تو نام بھی نہ لیں۔ موبائل، انٹرنیٹ، کمپیوٹر وغیرہ کچھ بھی استعمال نہ کریں ، ایسے لوگوں کو چاہیے کہ وہ رسول ِاکرم ﷺ کی درج ذیل حدیث بغور پڑھیں اور سمجھیں ، اس سے اُنہیں یہ بات سمجھ آئے گی کہ بدعات کا تعلق بالخصوص دینی امور کے ساتھ ہے۔</p>
<p>ہمارے اور آپ کے پیارے رسول اللہ ﷺ نے ارشاد فرمایا </p>
   <blockquote>
   جس نے ہمارے دین میں ازخود کوئی ایسی چیز نکالی جو اس میں نہیں تھی تو وہ رد ہوئے۔
   
   <span class="hadith-ref">
   صحیح بخاری۔ حدیث نمبر 2697 اور صحیح مسلم۔ حدیث نمبر 4492 </span>
</blockquote>
<p>اس حدیث سے یہ بات بخوبی سمجھ آتی ہے کہ جب ہم شرعی اعتبار سے بدعت کا ذکر کرتے ہیں تو احادیثِ نبوی کی روشنی میں اس سے مراد دین میں نکالے گئے نئے نئے امور ہیں جنہیں بالخصوص ثواب کی نیت سے انجام دیا جائے۔</p>
<p>سو آپ چاہے گاڑی میں سفر کریں یا ہوئی جہاز میں لیکن دین کے معاملے میں حکمِ رسول ﷺ کی اطاعت کریں ، یہ تو بھولنے والی بات نہیں ہے نا کہ ہم نے اور آپ نے انہی نبیِ مکرم ﷺ کا کلمہ پڑھا ہے۔ پھر اُن کی اطاعت سے اعراض کیوں؟
   
   <h2>نقالوں سے ہوشیار</h2>
<p>جیسا کہ درج بالا حدیث میں رسولِ اکرم ﷺ نے ہمیں دین کے نام پر ہر اُس چیز سے روکا ہے جس کا حکم آپ ﷺ نے نہیں دیا۔ تو ہمیں چاہیے کہ تمام ترجعل سازیوں سے خود کو بچا کر رکھیں اور ہم تک پہنچنے والی ہر دینی بات کی تصدیق قرآن و سنت سے ضرور کریں ۔ آج کے دور میں یہ کام مشکل نہیں ہے کہ آج ہم با آسانی مختلف ایپس کے ذریعے دین کے بنیادی مصادر (قرآن اور احادیثِ مبارکہ) تک پہنچ سکتے ہیں اور ان ایپس کی مدد سے اپنی زبان میں کسی بھی آیت یا حدیثِ مبارکہ کو دیکھ سمجھ سکتے ہیں۔ یا اگر ہم اس کی استطاعت نہ رکھتے ہوں تو کسی ایسے عالم سے رجوع کر سکتے ہیں جو اپنے ہر معاملے میں قرآن و سنت کو فوقیت دیتا ہو، مزید براں یہ کہ اسلامی مصادر سے حوالے دینے کو اپنی شان کے خلاف نہ سمجھتا ہو۔</p>
<h2>ہمارا دین، دینِ کامل ہے</h2>
<p>رسول اکرم ﷺ نے اپنے آخری خطبے میں تمام تر حاضرین کو گواہ بنا کر پوچھا کہ کیا میں نے تمہیں اللہ کا دین پہنچا دیا تو تمام شرکاء نے یک زبان ہو کر کہا کہ آپ نےہمیں پیغام پہنچا دیا اور خیر خواہی کا حق ادا کر دیا۔ یعنی رسول اللہ ﷺ نے اپنی زندگی میں ہی مکمل دین ہم تک پہنچا دیا تھا ۔ خود قرآن کریم میں اس بات کی تصدیق کرتے ہوئے اللہ رب العزت فرماتے ہیں کہ 
   <span style="text-decoration: underline;">
   آج میں نے تمہارے لیے تمہارا دین مکمل کر دیا اور تم پر اپنی نعمت پوری کر دی اور تمہارے لیے اسلام کو بحیثیت دین پسند کر لیا۔
</span>
   <span class="quran-ref"> سورۃ المائدۃ۔ آیت نمبر 3</span>
<p>اگرچہ اللہ اور رسول اللہ ﷺ کے قول کے مطابق دین مکمل ہو گیا لیکن اس کے باوجود کچھ طبقات بدعات پر اصرار کرتے رہتے ہیں ۔ رسول اللہ ﷺ کی بدعات کے حوالے سے سخت تنبیہات کے باجود ہمارے ہاں آئے رو ز نت نئی بدعات کو ایجاد کیا جاتا ہے اور اُنہیں دین کا نام دیا جاتا ہے ۔ آخر کیوں ؟
</p>

<h2>   بدعات پر اصرار کیوں؟</h2>
<p>ہم نے اوپر دی گئی ایک حدیثِ مبارکہ میں پڑھا کہ ہمارے پیارے نبی محمد رسول اللہ ﷺ نے فرمایا کہ جب تم اختلافات دیکھو تو میری سنت اور ہدایت یافتہ خلفاء راشدین کے طریقہ کار کو لازم پکڑنا، تم اس سے چمٹ جانا، اور اسے دانتوں سے مضبوط پکڑ لینا، اور دین میں نکالی گئی نئی باتوں سے بچتے رہنا ۔ اس حدیث کی رو سے ہمارا فرض تو یہ بنتا ہے کہ ہم سنت سے چمٹ جائیں اور اسے مضبوطی سے تھام لیں اور بدعتوں سے بچنے کی پوری کوشش کرتے رہیں ۔ تاہم نہ جانے کیوں ایسا ہے کہ ہم میں سے کچھ لوگ رسول اللہ ﷺ کے ارشادات کو پسِ پُشت ڈال کر بدعات پر بھرپور اصرار کرتے ہیں ۔ بدعات پر اس قدر شدید اصرار سے درج ذیل سوالات پیدا ہوتے ہیں۔</p>

<ul>
   <li>کیا رسول اللہ ﷺ نے ہم تک مکمل دین نہیں پہنچا یا؟</li>
   <li>کیا نبی ِ اکرم ﷺ کے ارشاد اور قرآن کی صراحت کے بر خلاف ہمیں دین کامل حالت میں نہیں ملا؟</li>
   <li>کیا اللہ کی خوشنودی حاصل کرنے کے لئے رسول اللہ ﷺ کے سکھائے گئے طریقے ہمارے لئے کافی نہیں ہیں؟</li>
   <li>کیا ہمارے لئے صرف مسنون طریقوں پر چلتے ہوئے تمام تر دینی احکامات کی ادائیگی ممکن نہیں ہے؟</li>
   <li>کیا ثواب کے حصول کے لئے سنت سے ثابت شدہ طریقے ہماری تسلی کے لئے نا کافی ہیں؟</li>
   <li>کیا بدعات سے بچنے کی رسول اللہ ﷺ کی سخت تاکید کی ہمارے نزدیک کوئی اہمیت نہیں ہے؟</li>
   <li>کیا رسول اللہ ﷺ کی بات پر اپنے قیاس اور دوسروں کے بیانات کو فوقیت دینا کوئی مناسب عمل ہے ؟</li>
   <li>کیا ہم حُبِ رسول ﷺ اور اطاعتِ رسولﷺ کو ایک ہی نہیں سمجھتے ؟</li>
   </ul>
   <p>آخر کیا وجہ ہے کہ ہم بار ہا تاکید کو نظر انداز کرتے ہوئے اُن اعمال کی طرف راغب ہوتے ہیں جن کا ثبوت قرآن و سنت میں کہیں نہیں ملتا۔ کیا ہم رسول اللہ ﷺ کی ہدایات پر عمل کرتے ہوئے بدعات کو ترک نہیں کر سکتے؟</p>





<h2>  ترکِ بدعات: محرومی یا سعادت ؟؟</h2>
<p>ہمارے ہاں کچھ لوگ ایسے بھی ہیں کہ جو یہ تسلیم کرتے ہیں کہ بدعات دینی اعتبار سے درست نہیں ہیں اور ہمیں دین کو اُس کے اصل منبع اور ماخذ سے لینا چاہیے۔ تاہم اس کے باوجود وہ لوگ بدعات کو ترک نہیں کرتے۔ اور اِن لوگوں سے کچھ اس قسم کے کلمات سننے کو ملتے ہیں۔</p>

<ul>
   <li>کوئی بڑی بات نہیں، اتنا تو چلتا ہے۔</li>
   <li>یہ تو بس مل بیٹھنے کے بہانے ہیں۔</li>
   <li>یار یہ کوئی آج سے تھوڑی ہو رہا ہے۔</li>
   <li>اللہ معاف کر نے والا ہے۔</li>
   <li>انسان کو اتنا سخت بھی نہیں ہونا چاہیے۔</li>
   <li>یہ تو بس ثقافتی تہوار یا رسمیں ہیں۔</li>
   </ul>



<p>نہ جانے کیوں لوگ اس قسم کے حیلوں اور بہانوں سے خود کو بہلا کر ترکِ بدعات کے نبوی حکم سے روگردانی کرتے ہیں۔ ذرا سوچیے اگر اللہ کے رسول ﷺ آپ کے رو برو ہوتے اور یہ حکم دیتے تو کیا آپ اُنہیں اِس قسم کے جواب دیتے ؟ یا کہتے کہ یا رسول اللہﷺ ہم نے سُن لیا اور ہم نے مان لیا۔</p>
<p>کل کو ہم نے اللہ کو منہ دکھانا ہے۔ رسول اللہ ﷺ کو منہ دکھانا ہے۔ ہم اُنہیں کیا منہ دکھائیں گے۔ صحیح بخاری کی حدیث ملاحظہ فرمائیے۔</p>


<blockquote>
آنحضرت ﷺ نے فرمایا  حوض (یعنی حوضِ کوثر) پر میرے صحابہ کی ایک جماعت آئے گی۔ پھر انہیں اُس سے دور کر دیا جائے گا۔ میں عرض کروں گا میرے رب ! یہ تو میرے صحابہ ہیں۔ اللہ تعالیٰ فر مائے گا کہ تمہیں معلوم نہیں کہ انہوں نے تمہارے بعد کیا کیا نئی چیزیں ایجاد کر لی تھیں ، یہ الٹے پاؤں ( اسلام سے) واپس لوٹ گئے تھے۔
   
<span class="hadith-ref">  صحیح بخاری۔ حدیث نمبر 6586 ، درجہ: صحیح</span>
</blockquote>
<p>کیا یہ بات ہمیں سوچنے پر مجبور نہیں کرتی کہ بدعات پر اصرار کرکے ہم اطاعتِ رسول ﷺ کر رہے ہیں یا مخالفتِ رسول ﷺ؟</p>
<p>سچی بات تو یہ ہے کہ ترکِ بدعات ہرگز محرومی نہیں ہے۔ آج اگر آپ اطاعتِ رسول ﷺ کی خاطر :</p>

<ul>
   <li>اپنی پرانی رسمو ں کو چھوڑ دیں۔</li>
   <li>اپنے اور لوگوں کے قیاس کو چھوڑ دیں اور سنت کو اختیار کریں۔</li>
   <li>اپنے خاندانی رسوم رواج کو چھوڑ دیں۔</li>
   <li>	بدعات پر مبنی تہواروں کو نئے سرے سے دیکھیں کہ آیا یہ تہوار نبی ﷺ کی سنت ہیں بھی یا نہیں۔ اہلِ علم سے پوچھیں کہ نبیﷺ نے یا صحابہ کرام رضوان اللہ اجمعین نے یہ دن یہ تہوار منایا بھی تھا کہ نہیں۔ </li>
   <li>ہر معاملے میں یہ دیکھیں کہ جو کام ہم کرنے جا رہے ہیں وہ سنت ہے یا بدعت ہے۔ سنت ہے تو بسمہ اللہ اور بدعت ہے تو رُک جائیں۔ اس لئے رُک جائیں کہ آپ مسلمان ہیں۔ آپ اللہ کی خوشنودی چاہتے ہیں۔ آپ ر سول اللہ ﷺ سے محبت کرتے ہیں۔ آپ اپنی آخرت کو دنیا پر ترجیح دیتے ہیں۔ آپ حوضِ کوثر پر رسولِ اکرم ﷺ کے ہاتھوں سے جامِ کوثر کی محرومی سے بچنا چاہتے ہیں۔</li>
   </ul>



<p>تو ان شاء اللہ ! آپ کو کبھی بھی اپنے ترکِ بدعات کے فیصلے پر شرمندگی نہیں ہوگی۔</p>
<p>دیکھا جائے تو ترکِ بدعات محرومی نہیں ہے بلکہ سعادت ہے۔
</p>
   
   <h2>خلاصہء کلام</h2>
   <ol>
      <li>بدعات سے بچنے کا بالکل واضح اور صاف حکم رسول اللہ ﷺ نے خود دیا ہے اور کئی ایک احادیثِ مبارکہ میں موجود ہے۔ اوپر بھی کئی احادیث درج کی گئی ہیں۔ اللہ نے بھی ہمیں اپنی اور رسول ﷺ کی اطاعت کا حکم دیا ہے۔ اور یہ بھی بتایا ہے کہ اگر مسلمان اللہ اور رسول اللہ ﷺ کی اطاعت کو مقدم جانیں گے تو وہ فرقوں سے بچے رہیں گے۔ فرقوں سے بچنا دراصل اپنے دین کو بچانا ہی ہے۔</li>
      <li>بدعات کو اختیار کرنے کا کوئی واضح حکم قرآن و احادیث میں کہیں نہیں ہے بلکہ اس سے روکا ہی گیا ہے۔</li>
      <li>بدعات یا بدعتِ حسنہ کے اثبات میں جن احادیث سے استدلال کیا گیا ہے اُن میں کوئی واضح حکم موجود نہیں ہے بلکہ کھینچ تان کر بھی وہ احادیث بدعتِ حسنہ پر دلالت نہیں کرتیں۔</li>
      </ol>

      

   <p>فرض کیجے آپ کہتے ہیں کہ میں آپ کی کوئی بات نہیں مانتا۔ تو اس کا مطلب یہ ہوا کہ میرا اور آپ کا اختلاف ہو گیا۔ آئیے دیکھتے ہیں کہ اختلاف کی صورت میں قرآنِ کریم سے ہمیں کیا ہدایات ملتی ہیں۔</p>

   <blockquote>
اے ایمان والو! فرمانبرداری کرو اللہ تعالیٰ کی اور فرمانبرداری کرو رسول ﷺ کی اور تم میں سے اختیار والوں کی۔ پھر اگر کسی چیز میں اختلاف کرو تو اسے لوٹاؤ، اللہ تعالیٰ کی طرف اور رسول کی طرف، اگر تمہیں اللہ تعالیٰ پر اور قیامت کے دن پر ایمان ہے۔ یہ بہت بہتر ہے اور با اعتبار انجام کے بہت اچھا ہے۔ 
   
<span class="quran-ref">  سورۃ النساء۔ آیت نمبر 59</span> 

</blockquote>
<p>پھر جیسا کہ ہم نے پہلی حدیث میں دیکھا۔ رسول اللہ ﷺ ہمیں حکم دیتے ہیں کہ تم میرے بعد بہت اختلاف دیکھو گے۔ جب ایسا ہو تو :</p>

<ul>
   <li>تم میری اور میرے ہدایت یافتہ خلفاء راشدین کی سنت کو لازم پکڑنا</li>
   <li>اس کو اپنے دانتوں سے مضبوطی سے تھامے رہنا</li>
   <li>اور دین میں نئی باتوں ( بدعتوں) سے اپنے آپ کو بچانا، اس لیے کہ ہر بدعت گمراہی ہے۔</li>
   <span class="hadith-ref">سنن ابن ماجہ۔ حدیث نمبر 42،درجہ: صحیح</span>
   </ul>
   
<p>یعنی ہمیں ہمیشہ ہر معاملے میں یہ دیکھنا چاہیے کہ اللہ کا حکم کیا ہے اور رسول اللہ ﷺ کا حکم کیا ہے۔ جب ہمیں اللہ کا اور رسول اللہ ﷺ کا حکم مل جائے تو پھر ہر ممکن کوشش کریں کہ اس حکم کی بجا آوری میں کوتاہی نہ ہو، کہ ہر مسلمان کا یہی شیوہ ہونا چاہیے۔</p>
<p>قصہ مختصر ہمیں اور آپ کو فکر کرنی چاہیے کہ ایک دوسرے کی ضد میں اللہ اوررسول اللہ ﷺ کی اطاعت سے ہاتھ نہ دھو بیٹھیں اور اپنے ہاتھوں سے اپنی آخرت خراب کر لیں۔</p>
<p>اگر درج بالا گزارشات پڑھ کر آپ یہ محسوس کرتے ہیں کہ واقعی اسلام میں بدعتِ حسنہ جیسی کوئی شے نہیں ہے تو پھر آج ہی اللہ کے حضور توبہ کریں اور آگے آنے والی زندگی میں اپنی اصلاح کی کوشش کریں۔ اللہ رب العزت ہمیں اور آپ کو اس دنیا اور آخرت دونوں میں بہترین زندگی عطا فرمائے ، اور ہمارا خاتمہ ایمان پر فرمائے۔ آمین</p>


<p>تحریر: ابو اِبراہیم<br>رابطہ:
<a href="mailto:abu.ibrahim.khi@gmail.com">abu.ibrahim.khi@gmail.com</a></p>


<!-- Updated June 13, 2023 -->


</div>      
</body>
</html>